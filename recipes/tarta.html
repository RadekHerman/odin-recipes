<h1>Tarta z kremem jaglanym i owocami</h1>
<img src="./tarta.jpg" alt="zdjęcie ciasta tarty z kremem jaglanym i owocami">

<h2>Opis</h2>
<p>Kruche ciasto, którego podstawą są migdały, perfekcyjnie współgra z delikatnym, jaglanym kremem. 
    Tarta to niezwykle efektowny deser, którym śmiało możecie pochwalić się przed rodziną i znajomymi. 
    Dzięki niej wykażą się wszyscy kulinarni artyści – 
    w przypadku tego przysmaku stawiamy nie tylko na doskonały smak, ale też zachwycający wygląd.</p>
<em>Dla kogo?</em>
<p>Tarta z kremem jaglanym i owocami jest w sam raz dla każdego łasucha, poszukującego niebanalnych słodkości. 
Przecież krem i apetyczna dekoracja ciasta nie muszą sprowadzać się wyłącznie do bitej śmietany.</p>
<em>Na jaką okazję?</em>
<p>Tarta jaglana z owocami to świetny sposób na zwieńczenie niedzielnego obiadu w gronie najbliższych. 
Wygląda na tyle efektownie, że może nawet zastąpić urodzinowy tort.</p>
<em>Czy wiesz że?</em>
<p>Migdały, które posłużą do przygotowania kruchego spodu, 
wbrew powszechnemu przekonaniu nie są orzechami, a pestkami owoców migdałowca pospolitego.</p>
<em>Dla urozmaicenia</em>
<p>Nieduże bezy również pięknie wyglądają jako ozdoba tarty. Możecie przygotować je w wersji wegańskiej. 
Posłuży do tego woda z konserwowej lub gotowanej ciecierzycy.</p>

<h2>Składniki:</h2>
  spód:
  <ul>
    <li>morele..........................1 szklanka</li>
    <li>migdały.........................2 szklanki</li>
    <li>cynamon.........................0.5 łyżeczki</li>
    <li>imbir mielony...................1 szczypta</li>
    <li>gałka muszkatołowa..............0.25 łyżeczki</li>
  </ul>
  krem jaglany:
  <ul>
    <li>kasza jaglana...................0.5 szklanki</li>
    <li>napój sojowy....................2.5 szklanki</li>
    <li>ksylitol........................50 gramów</li>
    <li>pomarańcza......................1 sztuka</li>
    <li>laska wanilii...................1 sztuka</li>
  </ul>
  do dekoracji:
    <ul>
    <li>sezonowe owoce..................150 gramów</li>
    <li>galaretka z agarem..............1 opakowanie</li>
  </ul>


  