<h1>Tofurnik (sernik z tofu) - bez glutenu, bez jajek, bez laktozy, wegański</h1>
<img src="./tofurnik.jpg" alt="Zdjęcie ciasta, tofurnika.">

<h2>Opis</h2>
<p>Ciasto bez glutenu, bez jajek, bez laktozy – czy wobec tego można w nim znaleźć cokolwiek? Jasna sprawa! 
    Sekretem przepisu na wegański tofurnik jest wykorzystanie produktów, które być może rzadziej pojawiają się w kuchniach, ale z pewnością zasługują na uwagę. 
    Przyjrzyjcie im się z bliska.</p>
<em>Dla kogo?</em>
<p>Po nasz tofurnik śmiało sięgną zwolennicy diet roślinnych lub osoby zmagające się z nietolerancją glutenu i laktozy. O dokładkę poproszą jednak również ci smakosze, 
    którzy na co dzień nie wyłączają popularnych składników z diety – niebanalny sernik wegański smakuje każdemu.</p>
<em>Na jaką okazję?</em>
<p>Tofurnik bezglutenowy z powodzeniem można umieścić na świątecznym stole obok tradycyjnych serników i mazurków. Okaże się dla nich poważną konkurencją!</p>
<em>Czy wiesz że?</em>
<p>Dieta wegańska wyklucza z jadłospisu wszelkie produkty pochodzenia zwierzęcego. Mowa nie tylko o oczywistym mięsie, ale również o nabiale, galaretkach z żelatyny czy miodzie.</p>
<em>Dla urozmaicenia</em>
<p>Oprócz owoców, do ozdobienia tofurnika bez glutenu użyjcie płatków migdałowych.</p>

<h2>Składniki:</h2>
  spód:
  <ul>
    <li>migdały..........................120 gramów</li>
    <li>morele suszone...................100 gramów</li>
    <li>daktyle..........................50 gramów</li>
    <li>olej kokosowy....................1 łyżka</li>
    <li>sól..............................1 szczypta</li>
  </ul>
  masa:
  <ul>
    <li>tofu.............................400 gramów</li>
    <li>cytryna..........................1 sztuka</li>
    <li>napój kokosowy...................400 mililitrów</li>
    <li>agar.............................3 łyżeczki</li>
    <li>drobny cukier trzcinowy..........120 gramów</li>
    <li>cukier waniliowy.................0.5 opakowania</li>
  </ul>
  do dekoracji:
    <ul>
    <li>borówki..........................150 gramów</li>
    <li>maliny...........................10 gramów</li>
  </ul>



<h2>Przygotowanie krok po kroku.</h2>
  <ol>
    <li>Morele oraz daktyle namaczamy w ciepłej wodzie ok. 15 min. Migdały przesypujemy do miski. 
        Wrzucamy odsączone morele oraz daktyle. Dodajemy olej kokosowy oraz sól. 
        Całość blendujemy na gładką masę.</li>
    <li>Tortownice wykładamy papierem do pieczenia. Spód wykładamy ciastem.</li>
    <li>Do rondelka wlewamy gęstą część napoju kokosowego. Dodajemy agar. 
        Całość podgrzewamy, aż masa zacznie bulgotać.</li>
    <li>Następnie dodajemy pokrojone na kawałki tofu. 
        Wyciskamy sok z cytryny, dosypujemy zmielony na puder cukier trzcinowy oraz cukier waniliowy. 
        Całość blendujemy na gładką masę.</li>
    <li>Masę przelewamy na migdałowy spód.</li>
  </ol>
